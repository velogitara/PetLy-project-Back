Мета проєкту:

1. У заданий термін командою реалізувати проєкт (термін виконання – 15 днів).
2. Отримання практичного досвіду роботи у команді: досвід роботи з full-stack додатком; командна
   взаємодія та робота з Git; навик розгалуження та злиття проєкту; вирішення конфліктів після
   злиття гілок; досвід планування та постановки завдань; досвід роботи з Trello
   (https://trello.com/); досвід на позиції Team lead команди (https://dou.ua/forums/topic/40159/);
   досвід на позиції Scrum master команди (https://dou.ua/lenta/articles/scrum-master-position/);
   досвід презентації проєктів.

Ролі: Team lead. Стежить за технічною реалізацією проєкту, відповідає за якість коду, пише код-ревью
та завдання щодо проєкту для учасників команди. Є власником репозиторію за командним проєктом.
Безпосередньо спілкується з проєктним ментором з питань реалізації проєкту і проблем, що виникають у
команди. Scrum master. Регулює термін виконання проєкту. Здійснює щоденний Stand Up для планування
роботи команди. Для проведення Stand Up можна використати Google Meet, Zoom, Skype, Discord. Слідкує
за наявністю завдань у всіх учасників команди та термінами їх реалізації. Безпосередньо спілкується
з проєктним ментором з питань планування та термінів виконання проєкту.

Проєктний ментор.Є наставником під час реалізації проєкту. Завданням проєктного ментора є
консультування з питань технічної реалізації проєкту, вибору інструментів, технологій та планування
роботи на проєкті. Також ментор робить код-ревью проєкту до його презентації.

День 1. Планування.

1. Студенти розподіляються за командами клієнт-менеджером.
2. Кожна команда отримує окремий канал у slack.
3. Команді потрібно виконати завдання:
   - обрати назву команди;
   - обрати Team lead;
   - обрати Scrum master;
   - переглянути матеріали до проєкту.
4. Scrum masterу потрібно заповнити дошку Trello та запросити до неї всіх учасників команди
5. Відвідати вступний вебінар на тему "Проєкт".
6. Команді потрібно провести оцінку завдань за допомогою спеціального додатку для планування.
7. Після чого Scrum master в спеціальному додатку для побудови графіку реалізації проєкту створює
   новий спрінт та постійно актуалізує дані про хід його реалізації.
8. Кожен учасник проєкту обирає в Trello собі картку з завданням для подальшої його реалізації та
   своєчасно актуалізує інформацію.

День 2-14. Робота над проєктом.

1. Кожен працює над своїм завданням.
2. З технічними питаннями команда звертається до Team Lead'а.
3. Team Lead спілкується з ментором, якщо є питання, які не змогли вирішити командно.
4. Team Lead щодня пише про стан роботи на проєкті ментору. !!!Важливо!!! Участь у проєкті має бути
   не лише плановою, а й фактичною. Це перевірятиметься адміністрацією.

5. Команда проводить щоденний Stand Up тривалістю 15-20 хвилин.
6. Кожен розробник на Stand Up відповідає на три запитання: Що він зробив вчора (сьогодні)? Що
   робитиме сьогодні (завтра)? У чому потрібна допомога? !!!Важливо!!! на Stand Up ми не починаємо
   розбирати ті моменти, де потрібна допомога, ми говоримо про них, щоб вся команда розуміла, як
   проходить процес виконання проєкту. Після проведення Stand Up розробник, якому потрібна допомога,
   може залишитися і розібрати свої питання з членом команди, який знає відповідь або з Team lead.

День 15. Презентація проєкту. Команда готує презентацію проєкту. Тривалість презентації не повинна
перевищувати 10 хвилин. Team lead робить фінальний деплой проєкту (стаття, як правильно деплоїти
папку backend на heroku, якщо все робилося в одному репозиторії:
https://medium.com/@shalandy/deploy-git-subdirectory-to-heroku-ea05e95fce1f). Команда перевіряє
фінальну версію проєкту щодо критичних помилок. Презентація проєкту проводиться за участю
клієнт-менеджера, проєктних менторів та всіх студентів курсу.
